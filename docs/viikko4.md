# 4. viikko

Viimeinen viikko kului lähes kokonaan väistämis-logiikan parantelussa ja PID-säätimen parametrien säätelyssä demoa varten. PID-kontrolleri tuli kurssin aikana erittäin tutuksi ja opin jotain ehkä sulautetuista järjestelmistäkin. 

Kuitenkin mielestäni robottini onnistui kokonaisuudessaan melko hyvin, kun ottaa huomioon tiukan aikataulun sen tekemiselle. Sain nimittäin kaikki haluamani ominaisuudet toteutettua, vaikka projektin alussa minulla ei ollut mitään hajua mistä edes aloittaisin viivaseuraajan logiikan toteuttamisen. Kuitenkin ottamalla itsenäisesti selvää asioista sain haluamanlaisen robotin toteutettua. 

Olisi kuitenkin valehtelua sanoa, että robottini onnistui 100%, koska aina tuli jotain pieniä juttuja joita jouduin jättämään pois ja muuttamaan ideoitani. Esimerkiksi eniten minua jäi vaivaamaan väistön logiikan puutteellinen ja rajoitettu toiminta, koska jos aikaa olisi ollut enemmän, niin olisin toteuttanut logiikan niin, että robotti etsii aina lyhyemmän sivun kulkien sitä kautta ja palaten aivan esteen eteen toiselle puolelle. Näin olisin saanut robotin väistämään estettä hyvin pienessä tilassa. Toisaalta PID-säädin onnistui hyvin ja robotista tuli niin nopea kuin halusinkin, joten projektissa oli monia eri puolia. 

Eniten projektissa ongelmia kuitekin tuottivat debuggaus, testailut sekä ohjelmointiympäristö. Saattoi kulua paljon aikaa vain etsiä syytä sille miksi pyörät pyörivät eri tahtiin tai eivät ollenkaan. Ohjelmointiympäristön tuottamat haasteet taas hitauttivat ideoiden implementointia ja testaus oli tyyliltään erittäin käytännöllistä ja tästä syystä hidasta, kun robotin ohjelma oli ajettava reaaliajassa joka kerralla. 

Kurssi oli kuitenkin mielestäni hyvä, koska se toi esille aivan uudenlaisia haasteita joita ohjelmointiin voi liittyä. 
